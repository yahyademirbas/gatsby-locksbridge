---
title: Tutu Aydınoğlu
slug: /lb-artists/tutu-aydinoglu/
class: instrumentalists
area: Piyanist
hero: ./images/hero.jpg
excerpt: Creating a new website for Hopper, one of the top 4 most downloaded travel apps in the U.S, along with Uber, Lyft.
---
# Tutu Aydınoğlu | Piyano

>"İkinci yarıda ise “Bir Millet İki Devlet” gibi birçok uluslararası projeye imza atmış Piyanist Doç. Dr. Tutu Aydınoğlu, Ottorino Respighi’nin “Concerto in modo misolidio” adlı eserinin Türkiye Prömiyerini icra edecek." – Milliyet

Olağanüstü bir yetenek; sıradışı bir piyanist. Disiplin ve mükemmelin bir beden bulması dünya üzerinde. Piyano çalışmalarına 6 yaşında başlayan piyanist Tutu Aydınoğlu, İstanbul Üniversitesi Devlet Konservatuarı’nda eğitimci ve piyanisttir. Gücünün zirvesinde olan piyanist Aydınoğlu; en son konserini Lütfi Kırdar Kongre ve Sergi Sarayı’nda Respighi’nin Miksolidik Modda Konçerto isimli eserinin Türkiye Prömiyeri’ni yaparak kendine hayran bırakmıştır. Çizgi dışı yorumu, farklıyı ve yeniyi keşfetme içgüdüsü ile öne çıkan piyanistin geniş repertuarı ve imza attığı çalışmalarla taçlandırılmış kariyeri ilgi alanlarını ve bir piyanist olarak çokyönlülüğünü yansıtıyor. Cemal Reşit Rey Konser Salonu’nda düzenlenen sanat yönetmenliğini Aydınoğlu’nun üstlendiği “Batı Müziğinde Osmanlı İzleri” isimli projesi büyük yankı uyandırmıştır.

Yine sanat yönetmenliğini de üstlendiği  “Bir Millet İki Devlet” isimli projesinde Cemal Reşit Rey Konser Salonu’nda Amirov-Nazirova Arap Temaları Üzerine Piyano Konçertosu’nu Cemal Reşit Rey Senfoni Orkestrası eşliğinde solist olarak icrasıyla dikkatleri üzerine toplamıştır.

Profesör O. Abaskuliyev' in öğrencisi olan Azerbaycanlı piyanist Aydınoğlu, Türkiye’de Profesör Meral Yapalı ile çalışmış; François Chaplin, Mstislav Rostropoviç, Andre Diev’in ustalık sınıflarında yer alarak takdirlerini kazanmıştır. Hamburg ve Polonya’da resepsiyon konserleri vererek onurlandırılmıştır.

Sanatçı, Azerbaycan bestecisi Pike Axundova’nın iki eserinin dünya prömiyerini yapmıştır. Bu eserlerden ilki Azerbaycan Cumhuriyeti’nin 100. yılına ithafen yazılmış olan İstiklal Triosu’dur. Eserin Dünya prömiyerini Türkiye’de (İstanbul) 28 mayıs 2018 yılında yapmış olup Bakü prömiyerini ise 24 Eylül 2018’de gerçekleştirmiştir. Ayrıca, büyük Türk şairi Fuzuli’nin “Su Kasidesi” eseri üzerine yazılmış Su Kasidesi Oratoryosu’nun Dünya prömiyerini Rengim Gökmen şefliğinde 19 mart 2019 tarihinde İstanbul’da yapan Tutu Aydınoğlu yeniye olan hevesini gerçekleştirdiği konserlerle de gösteriyor.

Mükemmeliyetçiliğin hem yorumunda hem icrasında hissedildiği piyanist Aydınoğlu, yaşadığı yüzyılda iz bırakacak piyanistler arasında.

- - -

>LocksBridge, Tutu Aydınoğlu'nu dünya genelinde temsil ediyor.
>
>Sanatçıyı ilgilendiren herhangi bir konu ile ilgili lütfen sanatçı menajeri ile iletişime geçiniz.
>
>Duygu Esenkar
>Sanatçı Menajeri
>
>[duygu@locksbridge.net](mailto:duygu@locksbridge.net)

- - -