---
title: Nil Kocamangil
subtitle: "Müziği konuşmak için her zaman farklı yollar arayan, müzikal hayal gücü ve duyarlılığı çok yüksek mükemmel bir çellist.” –Gautier Capuçon
slug: /lb-artists/nil-kocamangil/
class: Sanatçılar
area: Çello
relDirectory: artists/nil-kocamangil
hero: ./images/hero.jpg
heroMobile: ./images/hero-mobile.jpg
meta: LB Artist Çellist Nil Kocamangil
description: LocksBridge, Çellist Nil Kocamangil'i dünya genelinde temsil ediyor.
representation: LocksBridge, Çellist Nil Kocamangil'i dünya genelinde temsil ediyor.
managerName: Onur Tahmaz
managerTitle: Sanatçı Menajeri
managerMail: onur@locksbridge.net
managerMailTo: "mailto:onur@locksbridge.net"
managerSRC: onur-tahmaz
assistantName: Yahya Demirtaş
assistantTitle: Yardımcı Sanatçı Menajeri
assistantMail: yahya@locksbridge.net
assistantMailTo: "mailto:yahya@locksbridge.net"
assistantSRC: yahya-demirbas
Instagram: "https://www.instagram.com/nilkocamangil/"
Facebook: "https://www.facebook.com/nilkocamangilofficial"
Website: "https://www.nilkocamangil.com/"
Youtube: "https://www.youtube.com/channel/UCYyANTjvPVcDKJRFhKYw4lw"
reviews:
  - description: She is a very fine cellist and has a lot of musical imagination and sensibility, searching always different possibilities to speak the music.
    title: Gautier Capuçon
  - description: Exceptionally talented and gifted young cellist.
    title: Gary Hoffman
  - description: I was impressed with her solid technique and her beautiful sound.
    title: Yo-Yo Ma
news:
  - imageUrl: ./images/nil-kocamangil-concertgebouw.jpg
    title: Cellist Nil Kocamangil at Concertgebouw
    link: "https://www.andante.com.tr/en/6176/Cellist-Nil-Kocamangil-At-Concertgebouw"
  - imageUrl: ./images/nil-kocamangil-cellist-star.jpg
    title: Türkiye’nin yeni klasik müzik yıldızları
    link: "https://www.hurriyet.com.tr/kitap-sanat/turkiyenin-yeni-klasik-muzik-yildizlari-40750213"
  - imageUrl: ./images/nil-kocamangil-cumhuriyet.jpg
    title: Nil Kocamangil çalıyordu, sanki başka bir gezegendeydik...
    link: "https://www.cumhuriyet.com.tr/yazarlar/evin-ilyasoglu/nil-kocamangil-caliyordu-sanki-baska-bir-gezegendeydik-809195"
videos:
  - videoUrl: "https://www.youtube.com/watch?v=rVA5mkMiRXU"
  - videoUrl: "https://www.youtube.com/watch?v=0qCGnHsk4C8"
  - videoUrl: "https://www.youtube.com/watch?v=NUu1dta9FM0"
  - videoUrl: "https://www.youtube.com/watch?v=TG0JVkzbNUU"
  - videoUrl: "https://www.youtube.com/watch?v=3Vp9BaOFtDk"
albums:
  - imageUrl: ./images/nil-kocamangil-traumerein-album.jpg
    title: Träumereien
    releaseDate: "2015"
    link: "https://open.spotify.com/album/2gBodyCvs1rm5TxdCG7Dp1"
    index: 1
---
# Nil Kocamangil | Çello

> "Müziği konuşmak için her zaman farklı yollar arayan, müzikal hayal gücü ve duyarlılığı çok yüksek mükemmel bir çellist.” – Gautier Capuçon

Neslinin en yetenekli ve çok yönlü viyolonsel sanatçılarından biri olan Nil Kocamangil, evrensel bir müzisyen olma yolunda sınırlarını çoktan aşarak müzik dünyasına damgasını vurdu. Özgün müzik dili ile günümüzün yaratıcı ve dinamik müzisyenlerinden biri olan Kocamangil, alışılmışın dışında bir kariyere sahip.

9 yaşında Dilbağ Tokay ile İstanbul'da başlamış olduğu viyolonsel eğitimini; Köln, Paris ve Leipzig’teki dünyanın en önemli okullarında; Claus Kanngiesser, Marc Coppey, Gautier Capuçon’un ve Peter Bruns gibi alanında usta sanatçıların ilgisi ve takdirini toplayarak yüksek derecelerle tamamlayan Nil Kocamangil; orkestra önünde solist olarak ilk konserini 15 yaşında verdi.

Kendine özgü yorumu, renk ve fikirleri ile usta sanatçıların ilgi ve beğenisini kazanan Kocamangil, ayrıca oda müziğinin önemli isimleri olan; Itamar Golan ve Miguel Da Silva’nın sınıflarından, piyanolu trio ve yaylı kuartet grupları ile yüksek lisans diplomalarını alarak çok yönlü müzisyen kimliğini pekiştirdi.

Sanatçı başta; Hırvatistan’daki “Antonio Janigro Uluslararası Viyolonsel Yarışması”nda 3.lük ve Jüri Özel Ödülü, “Uluslararası Avusturya ve Alman Müziği Yarışması”nda viyolonselde 1.lik ve oda müziğinde Jüri Özel Ödülü, Avusturya’daki “Liezen Uluslararası Viyolonsel Yarışması”nda 3.lük ve İtalya’da gerçekleşen “Uluslararası Genç Müzisyenler Yarışması”nda 1.lik ve Jüri Özel Ödülü olmak üzere daha birçok ulusal ve uluslararası yarışmadan önemli ödüller kazandı.

Dünyanın önde gelen birçok orkestrası ile solist olarak konserler veren sanatçı, The International Holland Music Sessions tarafından “New Masters on Tour” konser serisi için seçildi ve Hollanda’daki meşhur The Royal Concertgebouw salonunu da kapsayan bir resital turnesi düzenledi. Bunlarla da yetinmeyip, Camille Saint-Saëns’ın “The Swan” adlı eserini Mannheim Philharmoniker ile Boian Videnoff yönetiminde solist olarak kaydetti.

L’ Auditorium de la Fondation Louis Vuitton, Théâtre du Châtelet, Gewanhaus Leipzig ve Tonhalle Düsseldorf gibi dünyanın en prestijli salonlarında verdiği konserlerin yanısıra; solist ve oda müzisyeni olarak “İstanbul Müzik Festivali”, “Verbier Festival”, “Athens & Epidaurus Festival”, “Amsterdam Chamber Music Festival” ve “Norwegian Youth Chamber Music Festival” gibi saygın festivallere davet edildi.

Eşsiz müzikalitesi, stil çeşitliliği ve kusursuz tekniğiyle yerel ve ulusal basının da ilgi odağı olan Nil Kocamangil ayrıca; David Grimal, Isabelle van Keulen, Calidore Kuartet, Nina Tichman gibi birçok ünlü sanatçı ile beraber konserler verdi.

Sanatçı; eğitim hayatı boyunca Tekfen Vakfı, Türk Eğitim Vakfı, Dr. F. Nejat Eczacıbaşı Vakfı, Alman Akademik Değişim Servisi (DAAD), Borusan Kocabıyık Vakfı, Sinfonima Vakfı/Mannheim, Yehudi Menuhin Live Music Now, Association des Jeunes Talents, ProQuartet, Werner Richard - Dr. Carl Dörken Vakfı ve Villa Musica Rheinland-Pfalz gibi birçok kurum tarafından desteklendi.

Seçkin akademiler ve ustalık sınıflarında Gary Hoffman, Jens Peter Maintz, Frans Helmerson, Yo-Yo Ma başta olmak üzere alanının tanınmış isimleri ile çalışan Kocamangil, ayrıca oda müziğine olan derin tutkusu nedeniyle de Gabor Takács-Nagy, Pavel Gililov, Vladimir Mendelssohn ve Quatuor Ébène üyeleri başta olmak üzere birçok sanatçı ile çalışma fırsatını yakaladı.

Nil Kocamangil şu anda, onur derecesi alarak doktora eğitimini tamamladığı Almanya’daki Hochschule für Musik und Theatre “Felix Mendelssohn Bartholdy”, Leipzig’de öğretim görevlisi olarak akademik kariyerine devam ediyor. Tekfen Filarmoni Orkestrası’nın solo çellisti olan Kocamangil; özel bir destek ile edindiği 19. yüzyıla ait bir viyolonsel kullanmakta.

- - -
